# Web Developer Italiani

WDI è un gruppo che si basa sul rispetto delle competenze e della persona altrui.
Il gruppo è nato con lo scopo di radunare i migliori sviluppatori web italiani sotto un'unica ala in modo tale da scambiarsi idee ed opinioni nel rispetto reciproco al limite delle possibilità gratuite. Laddove sia necessario proporre soluzioni a pagamento, è obbligatorio fornire tutti i dettagli nel modo più chiaro possibile.

Come tutte le comunità anche WDI ha un set di regole che vanno rispettate, la violazione di una o più regole può comportare un ban temporaneo o permanente dal gruppo stesso.

## No diffamazione

Le minacce o insulti alla persona sono strettamente vietati, non tolleriamo nessun tipo di incitamento alla violenza, discriminazione di razza, genere sessuale o preferenze personali. Inserire all'interno delle discussioni informazioni sensibili su altre persone al fine di danneggiarle comporta la rimozione di tali informazioni e la sospensione instantanea dal gruppo.

    Ricordati che tu puoi non essere d'accordo con qualcuno ma questo non ti da il diritto di insultarlo,
    minacciarlo o disturbarlo in qualsiasi modo

## No spam

Web Developer Italiani approva e condivide pienamente tutti i termini e condizioni di utilizzo di Facebook, in particolare si ricorda che:

- È vietato pubblicare materiale illegale come software pirata e licenze condivise
- È vietato il brigantaggio o le azioni contro altri gruppi simili o uguali a WDI
- È vietato qualsiasi tipo ti promozione a fine della truffa o click baiting
- È vietato postare materiale pornografico di qualsiasi genere

## Screenshot anonimizzati

Screenshot di altri gruppi su Facebook, di commenti su GitHub, Reddit o qualsiasi altra piattaforma esterna a WDI dovranno essere pubblicati con il minor numero di indizi che riconducano alle persone coinvolte. Per poter pubblicare uno screenshot esso dovrà essere il più anonimo possibile, con le censure necessarie a nomi, foto di riferimento e contatti.

## No referral link

I link esterni a progetti di terze parti e/o progetti personali a fine promozionale devono essere privi di pubblicità ingannevole e SENZA referral link di qualsiasi genere.
Per poter pubblicare un link esterno con incluso un referral dovrete prima chiedere l'autorizzazione ai moderatori.

## ~~Hashtag~~ Topic in ogni post [BETA]

Grazie all'introduzione della nuova feature di Facebook, è ora possibile categorizzare i post più facilmente.
Requisito necessario di ogni post è l'inserimento della MacroCategoria, a scelta tra:
`Categoria: Supporto`   `Categoria: Lavoro`   `Categoria: Eventi`   `Categoria: Risorse`

Se il post è strettamente correlato ad un linguaggio, ad esempio:
`Linguaggio: Javascript`    `Linguaggio: PHP`   `Linguaggio: Go`

Se il post è strettamente correlato ad un Sistema Operativo:
`Piattaforma: Windows`    `Piattaforma: MacOS`    `Piattaforma: Linux`

Se il post è strettamente correlato ad un Framework:
`Framework: React`    `Framework: jQuery`    `Framework: AngularJS`

Essendo gli argomenti in continua evoluzione, i Topic verranno periodicamente aggiunti, aggiornati e riorganizzati.
I post che non avranno i topic correttamente inseriti verranno prima mutati e poi, a discrezione dei moderatori, cancellati.

## No off-topic e non costruttivi

I seguenti contenuti possono essere rimossi a discrezione dei moderatori:

- Contenuti non rilevanti, non originali e senza sforzo nel creare una discussione costruttiva
- Contenuti palesemente falsi, che violano la Regola #4 oppure duplicati
- Gif, Meme o Reactions che non sono per niente rilevanti
- Contenuti allo scopo di creare litigio o troll
- Contenuti Off-Topic (Vedi [eccezioni](#eccezioni-off-topic))
- Contenuti illegali e/o coperti da copyright (libri, video, guide)

### Eccezioni Off-Topic

Nell'ottica di una community coesa e per non limitare la comunicazione professionale tra gli utenti, sono permessi i contenuti `Off-Topic` strettamente riguardanti l'ambito di sviluppo: hardware di sviluppo, postazioni da lavoro, configurazioni editor ed informazioni su hosting e cloud.
Negli Off-Topic permessi, si prega di usare il topic `OT`.
Inoltre ogni Off-Topic con link a siti come amazon a cui e' stato allegato un referral, verra' cancellato instantaneamente.

## No discriminazione

La vostra età, nazionalità, razza, preferenza sessuale o spirituale o stato economico non hanno rilevanza all'interno di WDI. Tutti sono i benvenuti nel gruppo, l'unico requisito richiesto per poter rimanere è saper comprendere, leggere e scrivere in lingua italiana.

## Suggerimenti per chiedere aiuto

Se stai cercando consulenza ricordati di seguire le seguenti linee guida per una discussione perfetta:

- Inizia ~~utilizzando l'hashtag [#Supporto]~~ selezionando il Topic `Categoria: Supporto`, seguito dal linguaggio relativo, ad esempio `Linguaggio: PHP`;
- Specifica se è remunerata o gratuita, nel caso di una consulenza pagata ricordati di onorare l'accordo in privato, riceverete dei feedback dagli utenti che vi aiutano;
- Inserisci il tuo problema in modo chiaro, senza giri di parole;
- Fornisci snippet del tuo codice sorgente tramite servizi come:
  - [GitHub Gist](https://gist.github.com/)
  - [hastebin](https://hastebin.com/)
  - [JS Bin](http://jsbin.com/)
  - [CodePen](https://codepen.io/pen)

Di seguito vi mettiamo a disposizione un template per scrivere il post nella maniera migliore:

```
Ciao a tutti.

Avrei un problema con {Linguaggio} su {Piattaforma}
// Continua a descrivere il tuo problema in modo chiaro e conciso
// Non pretendere di dare nulla per scontato

Ecco alcune risorse:
// Link ad una domanda correlata di stack overflow
// Link ad un Gist, hastebin, JS Bin, CodePen, ...

Grazie a tutti per le eventuali risposte.
```

Ricordati che WDI non è un luogo per risolvere i tuoi problemi scolastici, la consulenza è un dare/avere. Chi verrà sorpreso ad aggirare le linee guida oppure a sfruttare in modo esagerato la disponibilità degli utenti potrà essere sospeso dal gruppo.

## Offerte di lavoro

Se stai offrendo lavoro ricordati di seguire le seguenti linee guida per un annuncio perfetto:

**Voci obbligatorie:**

- ~~Inizia il post con l'hashtag [#Lavoro]~~
- Inizia selezionando il Topic `Categoria: Lavoro`
- Specifica l'azienda coinvolta
- Specifica i requisiti necessari del candidato
- Specifica il tipo di contratto (o i tipi di contratto possibili)
- Specifica la retribuzione minima (RAL se contratto italiano dipendente, retribuzione oraria o giornaliera minima se riguarda liberi professionisti)

Voci consigliate:

- Specifica i benefit per il candidato
- Indica una forbice retributiva (il minimo è obbligatorio come specificato in precedenza)
- Indica se è possibile lavorare da remoto
- Specifica il tuo ruolo all'interno dell'azienda o in che modo sei venuto a conoscenza di tale offerta lavorativa

Così come è obbligatorio il rispetto del regolamento per chi offre lavoro, allo stesso modo chi non è interessato all'annuncio può evitare di scrivere risposte inopportune. La civiltà deve essere mantenuta da entrambe le parti. Esempi di commenti che verranno cancellati:

- "l'offerta è troppo bassa"
- "non troverete mai chi cercate"
- battute o commenti ironici che non portano nulla di concreto alla discussione

Se un admin rileverà che questo comportamento dovesse essere portato avanti più di una volta da quell'utente (esattamente come già avviene per chi mette annunci non compatibili) i commenti verranno cancellati e in casi più gravi l'utente espulso dal gruppo.

Di seguito vi mettiamo a disposizione un template per iniziare il post nella maniera migliore:

```
Ciao a tutti.

L'Azienda {Nome Azienda} sta cercando {Numero} di {Specialità richiesta} per {Motivazione principale}
// Indica in maniera concisa una descrizione dell'azienda che ricerca tale/i profilo/i
// Aggiungi dettagli come benefit, punti chiave del progetto o contatti aziendali

Il candidato dovrà avere i seguenti requisiti:
// Elenca in modo chiaro i requisiti richiesti, sii realista

Se assunto, il candidato otterrà i seguenti benefit:
// Elenca i benefit, come buoni pasto o simili

// Per ciò che concerne lo stipendio siate chiari, indicate se è mensile o annuale e se la cifra
// indicata è netta o lorda; qualora fossero inclusi eventuali rimborsi
// (ad es.spese per i pendolari) indicate anche questi
```

## No autopromozione

L'autopromozione continua di qualsiasi servizio o prodotto nel gruppo, in modo sconsiderato e senza previa approvazione, comporterà un richiamo. Un atteggiamento recidivo comporterà il ban permanente dal gruppo.

## Eventi

Se fai parte dello staff di una conferenza e vuoi far conoscere il tuo evento su Web Developer Italiani, sei il benvenuto!

Abbiamo tuttavia deciso di adottare alcune misure qualitative anche sotto questo punto di vista. Puoi pubblicare un post inerente la tua conferenza, a queste condizioni:

* la conferenza è gratuita;
* la conferenza non è gratuita, ma puoi mettere a disposizione degli utenti di WDI un buono sconto (in questo caso specifico, verrà accordato un piano di comunicazione specifico con gli amministratori);

Nota: i post inerenti una conferenza devono comunque seguire tutte le regole presenti in questo documento e dovranno ~~riportare l'hashtag [#Eventi]~~ utilizzare il Topic `Categoria: Eventi`.
